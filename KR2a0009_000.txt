# -*- mode: mandoku-view; -*-
#+TITLE: 後漢書
#+DATE: 2015-08-24 22:19:47.286223
#+PROPERTY: ID KR2a0009
#+PROPERTY: BASEEDITION WYG    
#+PROPERTY: JUAN 御製讀劉昆傳
<pb:KR2a0009_WYG_000-1a>¶
御製讀劉昆傳¶
劉昆列儒林善政人稱美因致虎渡河斯事吾疑矣所¶
謂儒者何守正弗竒詭虎負子避去竒詭失正軌而況¶
人與物各有其類耳相感必以類虎豈人類比尹不能¶
格桀比干諌紂死然猶臣與君其勢為難耳堯之與丹¶
朱舜則商均是二豈非父乎並不能格子桀紂丹朱均¶
惡較虎差已而聖父賢臣猶不能格彼顧謂一縣令善¶
政方百里格惡獸之虎應必無是理¶
#+PROPERTY: JUAN 御製讀劉昆傳
<pb:KR2a0009_WYG_000-2a>¶
御製讀劉昆傳¶
後漢書儒林傳載劉昆為𢎞農太守仁化大行崤驛道¶
向多虎皆負子渡河云云夫虎猛獸也藏林藪逐鹿豕¶
以飬其生虎之知止於此而已餘非所知也太守仁政¶
祇能施之民而民豈能向虎告之虎又豈能㢘于民以¶
悉之而又推太守之意不傷民而去之且一一負其子¶
以行㢤盖范煜紀此不過𣣔揚劉昆之美耳無識者或¶
信以為實有識者必斥其非将並劉昆之善政亦疑為¶
<pb:KR2a0009_WYG_000-2b>¶
阿好過頌是欲揚其美反致傷其實矣然范煜之為此¶
盖亦有本彼見禮記孔子過泰山有苛政猛于虎之言¶
故創為新竒之語以褒昆而不自覺其謬禮記出漢儒¶
語多樁駁未必盡皆孔子之言即所云苛政猛於虎¶
尚為指物喻政不失為正而虎知太守仁政相率負子渡¶
河而去則必無其事也盖人聚則地闢地闢則獸逺此¶
不易之理今之泰岱崤黽何並無一虎不啻此也天下¶
郡縣其有虎者千百之一耳餘盡無虎豈為其地守土¶
<pb:KR2a0009_WYG_000-3a>¶
之人皆如劉昆之賢而虎皆避去㢤是又不必絮辯而¶
可證范煜之譌者¶
#+PROPERTY: JUAN 御製讀後漢書明徳馬后傳
<pb:KR2a0009_WYG_000-4a>¶
御製讀後漢書眀徳馬后傳¶
予讀明德馬后傳嘉其不肯封外戚而不解肅宗之必¶
𣣔封外戚以為盡孝之何謂又不解封侯誠舊典則不¶
過加一爵祿儘可不令干預朝政而馬后之一再苦辭¶
若有不可終日者之何謂及讀帝終封舅而馬后云何¶
意老志復不従萬年之日長恨矣不覺廢書長歎歎范¶
煜之但知章馬后之賢而不計肅宗之将置身扵何地¶
也夫馬后之為此言出扵誠耶則子以封舅求悦何忍¶
<pb:KR2a0009_WYG_000-4b>¶
出此言出扵不誠耶則前此之二詔皆不可信矣且肅¶
宗封舅誠孝之小莭然亦欲悦其親而已耳使其親死¶
而賫恨不孝之大者肅宗亦何過而忍被之以此名㢤¶
宫闈之語外間可由傳之此實煜不知大義阿所好而¶
不覺其言之過當背理耳又馬后身衣大練莭儉尚矣¶
傳中所稱賜諸貴人各白越三千端雜帛二千匹黄金¶
十斤賜廣平鉅鹿樂成王各錢五百萬此又何来莭儉¶
者固如是乎豈但知一身之麤衣糲食而揮霍自如遂¶
<pb:KR2a0009_WYG_000-5a>¶
得謂之莭儉乎外家車如流水馬如逰龍后固自言之¶
其家㣲時亦能早如是乎孟子曰盡信書則不如無書¶
周已然而况人心日漓寖淫而至扵兩漢六朝乎¶
#+PROPERTY: JUAN 御製讀荀彧傳
<pb:KR2a0009_WYG_000-6a>¶
御製讀荀彧傳¶
予讀范煜荀彧傳而歎煜之有史材而無史識也夫史¶
材非難史識為難自遷固即已不免此病而何恠乎煜¶
哉葢遷固之失失以駁而未甞混黑白妄褒貶若煜之¶
稱彧以歸正成仁則何異乎譽盗跖為義而美桓温以¶
匡主之忠耶善乎劉友益之論彧云身為漢臣為操謀¶
畫以贊其業業已成矣甫以正論自詭其無益可知今¶
夫葛之與裘其相去逺矣然必無今日葛而明日頓裘¶
<pb:KR2a0009_WYG_000-6b>¶
之理以漸使之然也操之移漢成魏其陰謀秘策皆彧¶
有以佐之即其沮董昭之議毋亦内慙樊郭外怯孫劉¶
思欲徘徊少待乎而操已不能平至於發伏完之書為¶
狙詐之計禍生空器卒至飲酖所為進退無據孽由自¶
作耳而煜乃以為崇明王畧紓人于倉卒審如是則仲¶
連之蹈東海頋乃謂不逹時務可乎彧之事人不難知¶
而已有顛倒是非如煜者吾于是歎史識之難得而任¶
好惡為予奪者葢亦不少矣¶
#+PROPERTY: JUAN 御製讀嚴光傳
<pb:KR2a0009_WYG_000-7a>¶
御製讀嚴光傳¶
予讀東漢逸民傳至嚴光所以對光武及以足加帝腹¶
太史奏客星犯帝座云云不覺欣然失笑曰甚矣范煜¶
之誕也夫光武之好賢與光之髙尚所為各盡其道足¶
以風勵千古矣即光所對尚可謂不愧泥塗軒冕之志¶
至於以足加帝則可信其必無孟子不云乎居移氣飬¶
移體光武既為帝矣親近故人論道累日已足矣何至共¶
相偃卧即偶爾偃卧亦何至以足加帝腹假使誠有其¶
<pb:KR2a0009_WYG_000-7b>¶
事又何至動星象此不待辯而可知其誣也且建武時¶
朱浮許淑等皆上書言厯不正當改更爾時治厯者非¶
太史氏乎以晦朔可考之事尚至扵舛又何能知星象¶
之幻眇㢤吾意即偶有之必太史氏者㢘知其事飾奏¶
動星象以神已之精於推測之甚流而為䜟緯光武固¶
好䜟緯者也遂不覺墮其術中耳雖然為帝者當以禮¶
自律即重光安車賜還山中禮也命有司嵗時存問禮¶
也賚以金帛禮也至於與光共偃卧則非禮也究以范¶
<pb:KR2a0009_WYG_000-8a>¶
煜好竒誕妄記為是¶
#+PROPERTY: JUAN 目録
<pb:KR2a0009_WYG_000-9a>¶
欽定四庫全書　　　　　史部一¶
　後漢書目録　　　　　　正史類¶
　　宋　　宣　　城　　太　　守范　煜　撰¶
　　梁　　　　　剡　　　　　令劉　昭補志¶
　　唐　　章　　懐　　太　　子　　賢　注¶
　　帝后紀一十二¶
　　志三十　　　　　　共一百三十卷¶
　　列傳八十八¶
<pb:KR2a0009_WYG_000-9b>¶
帝后紀¶
後漢書卷一上¶
　帝紀第一上¶
　　光武上(秀/)¶
後漢書卷一下¶
　帝紀第一下¶
　　光武下¶
後漢書卷二¶
<pb:KR2a0009_WYG_000-10a>¶
　帝紀第二¶
　　眀帝(荘/)¶
後漢書卷三¶
　帝紀第三¶
　　章帝(炟/)¶
後漢書卷四¶
　帝紀第四¶
　　和帝(肇/)¶
<pb:KR2a0009_WYG_000-10b>¶
　　殤帝(隆/)¶
後漢書卷五¶
　帝紀第五¶
　　安帝(祐/)¶
後漢書卷六¶
　帝紀第六¶
　　順帝(保/)¶
　　冲帝(炳/)¶
<pb:KR2a0009_WYG_000-11a>¶
　　質帝(纉/)¶
後漢書卷七¶
　帝紀第七¶
　　桓帝(志/)¶
後漢書卷八¶
　帝紀第八¶
　　靈帝(宏/)¶
後漢書卷九¶
<pb:KR2a0009_WYG_000-11b>¶
　帝紀第九¶
　　獻帝(協/)¶
後漢書卷十上¶
　后紀第十上¶
　　光武郭皇后　　　　光烈隂皇后¶
　　眀徳馬皇后　　　　章德竇皇后¶
　　和帝隂皇后　　　　和熹鄧皇后¶
後漢書卷十下¶
<pb:KR2a0009_WYG_000-12a>¶
　后紀第十下¶
　　安思閻皇后　　　　順烈梁皇后¶
　　孝崇匽皇后　　　　桓帝懿獻梁皇后¶
　　桓帝鄧皇后　　　　桓思竇皇后¶
　　孝仁董皇后　　　　孝靈宋皇后¶
　　靈思何皇后　　　　獻帝伏皇后¶
　　獻穆曹皇后¶
志¶
<pb:KR2a0009_WYG_000-12b>¶
後漢書卷十一¶
　志第一(律歴上/)¶
　　律凖　　　　　　　候氣¶
後漢書卷十二¶
　志第二(律歴中/)¶
　　賈逵論歴　　　　　永光論歴¶
　　延光論歴　　　　　漢安論歴¶
　　憙平論歴　　　　　論月蝕¶
<pb:KR2a0009_WYG_000-13a>¶
後漢書卷十三¶
　志第三(律歴下/)¶
　　歴法¶
後漢書卷十四¶
　志第四(禮儀上/)¶
　　合朔　　　　　　　立春¶
　　五供　　　　　　　上陵¶
　　冠　　　　　　　　夕牲¶
<pb:KR2a0009_WYG_000-13b>¶
　　耕　　　　　　　　髙禖¶
　　養老　　　　　　　先蠶¶
　　祓禊¶
後漢書卷十五¶
　志第五(禮儀中/)¶
　　立夏　　　　　　　請雨¶
　　拜皇太子　　　　　拜王公¶
　　桃印　　　　　　　黄郊¶
<pb:KR2a0009_WYG_000-14a>¶
　　立秋　　　　　　　貙劉¶
　　案户　　　　　　　祠星¶
　　立冬　　　　　　　冬至¶
　　臘　　　　　　　　大儺¶
　　土牛　　　　　　　遣衛士¶
　　朝㑹¶
後漢書卷十六¶
　志第六(禮儀下/)¶
<pb:KR2a0009_WYG_000-14b>¶
　　大喪¶
後漢書卷十七¶
　志第七(祭祀上/)¶
　　光武即位告天　　　郊¶
　　封禪¶
後漢書卷十八¶
　志第八(祭祀中/)¶
　　北郊　　　　　　　眀堂¶
<pb:KR2a0009_WYG_000-15a>¶
　　辟雍　　　　　　　靈臺¶
　　迎氣　　　　　　　增祀¶
　　六宗　　　　　　　老子¶
後漢書卷十九¶
　志第九(祭祀下/)¶
　　宗廟　　　　　　　社稷¶
　　靈星　　　　　　　先農¶
　　迎春¶
<pb:KR2a0009_WYG_000-15b>¶
後漢書卷二十¶
　志第十(天文上/)¶
　　王莽三　　　　　　光武十二¶
後漢書卷二十一¶
　志第十一(天文中/)¶
　　眀十二　　　　　　章五¶
　　和三十三　　　　　殤一¶
　　安四十六　　　　　順二十三¶
<pb:KR2a0009_WYG_000-16a>¶
　　質三¶
後漢書卷二十二¶
　志第十二(天文下/)¶
　　桓三十八　　　　　靈二十¶
　　獻九　　　　　　　隕石¶
後漢書卷二十三¶
　志第十三(五行一/)¶
　　貌不恭　　　　　　淫雨¶
<pb:KR2a0009_WYG_000-16b>¶
　　服妖　　　　　　　雞禍¶
　　青眚　　　　　　　屋自壊¶
　　訛言　　　　　　　旱¶
　　謡　　　　　　　　狼食人¶
後漢書卷二十四¶
　志第十四(五行二/)¶
　　災火　　　　　　　草妖¶
　　羽蟲孽　　　　　　羊禍¶
<pb:KR2a0009_WYG_000-17a>¶
後漢書卷二十五¶
　志第十五(五行三/)¶
　　大水　　　　　　　水變色¶
　　大寒　　　　　　　雹¶
　　冬雷　　　　　　　山鳴¶
　　魚孽　　　　　　　蝗¶
後漢書卷二十六¶
　志第十六(五行四/)¶
<pb:KR2a0009_WYG_000-17b>¶
　　地震　　　　　　　山崩¶
　　地䧟　　　　　　　大風㧞樹¶
　　螟　　　　　　　　牛疫¶
後漢書卷二十七¶
　志第十七(五行五/)¶
　　射妖　　　　　　　龍蛇孽¶
　　馬禍　　　　　　　人痾¶
　　人化　　　　　　　死復生¶
<pb:KR2a0009_WYG_000-18a>¶
　　疫　　　　　　　　投蜺¶
後漢書卷二十八¶
　志第十八(五行六/)¶
　　日蝕　　　　　　　日抱¶
　　日赤無光　　　　　日黄珥¶
　　日中黒　　　　　　虹貫日¶
　　月蝕非其月¶
後漢書卷二十九¶
<pb:KR2a0009_WYG_000-18b>¶
　志第十九(郡國一/)¶
　　河南　　　　　　　河内¶
　　河東　　　　　　　𢎞農¶
　　京兆　　　　　　　馮翊¶
　　扶風¶
　　　右司𨽻¶
後漢書卷三十¶
　志第二十(郡國二/)¶
<pb:KR2a0009_WYG_000-19a>¶
　　潁川　　　　　　　汝南¶
　　梁國　　　　　　　沛國¶
　　陳國　　　　　　　魯國¶
　　　右豫州¶
　　魏郡　　　　　　　鉅鹿¶
　　常山　　　　　　　中山¶
　　安平　　　　　　　河間¶
　　清河　　　　　　　趙國¶
<pb:KR2a0009_WYG_000-19b>¶
　　勃海¶
　　　右冀州¶
後漢書卷三十一¶
　志第二十一(郡國三/)¶
　　陳留　　　　　　　東郡¶
　　東平　　　　　　　任城¶
　　㤗山　　　　　　　濟北¶
　　山陽　　　　　　　濟隂¶
<pb:KR2a0009_WYG_000-20a>¶
　　　右兖州¶
　　東海　　　　　　　琅邪¶
　　彭城　　　　　　　廣陵¶
　　下邳¶
　　　右徐州¶
後漢書卷三十二¶
　志第二十二(郡國四/)¶
　　濟南　　　　　　　平原¶
<pb:KR2a0009_WYG_000-20b>¶
　　樂安　　　　　　　北海¶
　　東莱　　　　　　　齊國¶
　　　右青州¶
　　南陽　　　　　　　南郡¶
　　江夏　　　　　　　零陵¶
　　桂陽　　　　　　　武陵¶
　　長沙¶
　　　右荆州¶
<pb:KR2a0009_WYG_000-21a>¶
　　九江　　　　　　　丹陽¶
　　廬江　　　　　　　㑹稽¶
　　吴郡　　　　　　　豫章¶
　　　右揚州¶
後漢書卷三十三¶
　志第二十三(郡國五/)¶
　　漢中　　　　　　　巴郡¶
　　廣漢　　　　　　　蜀郡¶
<pb:KR2a0009_WYG_000-21b>¶
　　犍為　　　　　　　牂牁¶
　　越嶲　　　　　　　益州¶
　　永昌　　　　　　　廣漢屬國¶
　　蜀郡屬國　　　　　犍為屬國¶
　　　右益州¶
　　隴西　　　　　　　漢陽¶
　　武都　　　　　　　金城¶
　　安定　　　　　　　北地¶
<pb:KR2a0009_WYG_000-22a>¶
　　武威　　　　　　　張掖¶
　　酒泉　　　　　　　敦煌¶
　　張掖屬國　　　　　張掖居延屬國¶
　　　右涼州¶
　　上黨　　　　　　　太原¶
　　上郡　　　　　　　西河¶
　　五原　　　　　　　雲中¶
　　定襄　　　　　　　鴈門¶
<pb:KR2a0009_WYG_000-22b>¶
　　朔方¶
　　　右并州¶
　　涿郡　　　　　　　廣陽¶
　　代郡　　　　　　　上谷¶
　　漁陽　　　　　　　右北平¶
　　遼西　　　　　　　遼東¶
　　𤣥莵　　　　　　　樂浪¶
　　遼東屬國¶
<pb:KR2a0009_WYG_000-23a>¶
　　　右幽州¶
　　南海　　　　　　　蒼梧¶
　　欝林　　　　　　　合浦¶
　　交趾　　　　　　　九真¶
　　日南¶
　　　右交州¶
後漢書卷三十四¶
　志第二十四(百官一/)¶
<pb:KR2a0009_WYG_000-23b>¶
　　太傅　　　　　　　太尉¶
　　司徒　　　　　　　司空¶
　　将軍¶
後漢書卷三十五¶
　志第二十五(百官二/)¶
　　太常　　　　　　　光禄勲¶
　　衛尉　　　　　　　太僕¶
　　廷尉　　　　　　　大鴻臚¶
<pb:KR2a0009_WYG_000-24a>¶
後漢書卷三十六¶
　志第二十六(百官三/)¶
　　宗正　　　　　　　大司農¶
　　少府¶
後漢書卷三十七¶
　志第二十七(百官四/)¶
　　執金吾　　　　　　太子太傅¶
　　大長秋　　　　　　太子少傅¶
<pb:KR2a0009_WYG_000-24b>¶
　　将作大匠　　　　　城門校尉¶
　　北軍中侯　　　　　司隸校尉¶
後漢書卷三十八¶
　志第二十八(百官五/)¶
　　州郡　　　　　　　縣鄉¶
　　亭里　　　　　　　匈奴中郎将¶
　　烏桓校尉　　　　　䕶羌校尉¶
　　王國　　　　　　　宋衛國¶
<pb:KR2a0009_WYG_000-25a>¶
　　列侯　　　　　　　闗内侯¶
　　四夷國　　　　　　百官奉¶
後漢書卷三十九¶
　志第二十九(輿服上/)¶
　　玉輅　　　　　　　乗輿¶
　　金根　　　　　　　安車¶
　　立車　　　　　　　耕車¶
　　戎車　　　　　　　獵車¶
<pb:KR2a0009_WYG_000-25b>¶
　　軿車　　　　　　　青盖車¶
　　緑車　　　　　　　皂盖車¶
　　夫人安車　　　　　大駕¶
　　法駕　　　　　　　小駕¶
　　輕車　　　　　　　大使車¶
　　小使車　　　　　　載車¶
　　導從車　　　　　　車馬飾¶
後漢書卷四十¶
<pb:KR2a0009_WYG_000-26a>¶
　志第三十(輿服下/)¶
　　冕冠　　　　　　　長冠¶
　　委貌冠　　　　　　皮弁冠¶
　　爵弁冠　　　　　　通天冠¶
　　逺遊冠　　　　　　髙山冠¶
　　進賢冠　　　　　　法冠¶
　　武冠　　　　　　　建華冠¶
　　方山冠　　　　　　巧士冠¶
<pb:KR2a0009_WYG_000-26b>¶
　　却非冠　　　　　　却敵冠¶
　　樊噲冠　　　　　　術氏冠¶
　　鶡冠　　　　　　　幘¶
　　佩　　　　　　　　刀¶
　　印¶
　　黄赤綬　　　　　　赤綬¶
　　緑綬　　　　　　　紫綬¶
　　青綬　　　　　　　黒綬¶
<pb:KR2a0009_WYG_000-27a>¶
　　黄綬　　　　　　　青紺綸¶
　　后夫人服¶
列傳¶
後漢書卷四十一¶
　列傳第一¶
　　劉𤣥　　　　　　　劉盆子¶
後漢書卷四十二¶
　列傳第二¶
<pb:KR2a0009_WYG_000-27b>¶
　　王昌　　　　　　　劉永¶
　　張歩　　　　　　　李憲¶
　　彭寵　　　　　　　盧芳¶
後漢書卷四十三¶
　列傳第三¶
　　隗囂(囂音五/髙反)　　　　公孫述¶
後漢書卷四十四¶
　列傳第四(宗室四王三侯/)¶
<pb:KR2a0009_WYG_000-28a>¶
　　齊武王(縯静子北/海  王興)　　趙孝王(良/)¶
　　城陽恭王(祉/)　　　　泗水王(歙/)¶
　　安成孝侯(賜/)　　　　成武孝侯(順/)¶
　　順陽懐侯(嘉/)¶
後漢書卷四十五¶
　列傳第五¶
　　李通　　　　　　　王常¶
　　鄧晨　　　　　　　來歙(曾孫歴/)¶
<pb:KR2a0009_WYG_000-28b>¶
後漢書卷四十六¶
　列傳第六¶
　　鄧禹(子訓孫隲/)　　　寇恂(曾孫榮/)¶
後漢書卷四十七¶
　列傳第七¶
　　馮異　　　　　　　岑彭¶
　　賈復¶
後漢書卷四十八¶
<pb:KR2a0009_WYG_000-29a>¶
　列傳第八¶
　　吴漢　　　　　　　陳俊¶
　　盖延　　　　　　　臧宮¶
後漢書卷四十九¶
　列傳第九¶
　　耿弇(弟國子國子秉/國弟  恭)　(秉弟䕫/)¶
後漢書卷五十¶
　列傳第十¶
<pb:KR2a0009_WYG_000-29b>¶
　　銚期　　　　　　　王覇¶
　　祭遵(従弟彤/)¶
後漢書卷五十一¶
　列傳第十一¶
　　任光(子隗/)　　　　　李忠¶
　　萬脩　　　　　　　邳彤¶
　　劉植　　　　　　　耿純¶
後漢書卷五十二¶
<pb:KR2a0009_WYG_000-30a>¶
　列傳第十二¶
　　朱祐　　　　　　　景丹¶
　　王梁　　　　　　　杜茂¶
　　馬成　　　　　　　劉隆¶
　　傅俊　　　　　　　堅鐔¶
　　馬武¶
後漢書卷五十三¶
　列傳第十三¶
<pb:KR2a0009_WYG_000-30b>¶
　　竇融(弟子固/)　(曾孫憲/)　(𤣥孫章/)¶
後漢書卷五十四¶
　列傳第十四¶
　　馬援(子廖稜子防/族孫)　(兄子嚴/)¶
後漢書卷五十五¶
　列傳第十五¶
　　卓茂　　　　　　　魯恭(弟丕/)¶
　　魏覇　　　　　　　劉寛¶
<pb:KR2a0009_WYG_000-31a>¶
後漢書卷五十六¶
　列傳第十六¶
　　伏湛(子隆/)　　　　　侯覇¶
　　宋𢎞　　　　　　　蔡茂(郭賀附/)¶
　　馮勤　　　　　　　趙憙¶
　　牟融　　　　　　　韋彪(族子義/)¶
後漢書卷五十七¶
　列傳第十七¶
<pb:KR2a0009_WYG_000-31b>¶
　　宣秉　　　　　　　張湛¶
　　王丹　　　　　　　王良¶
　　杜林　　　　　　　郭丹¶
　　吴良　　　　　　　承宮¶
　　鄭均　　　　　　　趙典¶
後漢書卷五十八上¶
　列傳第十八上¶
　　桓譚　　　　　　　馮衍¶
<pb:KR2a0009_WYG_000-32a>¶
後漢書卷五十八下¶
　列傳第十八下¶
　　馮衍(子豹/)¶
後漢書卷五十九¶
　列傳第十九¶
　　申屠剛　　　　　　鮑永(子昱/)¶
　　郅惲(子夀/)¶
後漢書卷六十上¶
<pb:KR2a0009_WYG_000-32b>¶
　列傳第二十上¶
　　蘇竟　　　　　　　楊厚¶
後漢書卷六十下¶
　列傳第二十下¶
　　郎顗　　　　　　　襄楷¶
後漢書卷六十一¶
　列傳第二十一¶
　　郭伋　　　　　　　杜詩¶
<pb:KR2a0009_WYG_000-33a>¶
　　孔奮　　　　　　　張堪¶
　　廉范　　　　　　　王堂¶
　　蘇章(族孫不韋/)　　　羊續¶
　　賈琮　　　　　　　陸康¶
後漢書卷六十二¶
　列傳第二十二¶
　　樊宏(子儵/)　(族曾孫凖/)隂識(弟興/)¶
後漢書卷六十三¶
<pb:KR2a0009_WYG_000-33b>¶
　列傳第二十三¶
　　朱浮　　　　　　　馮魴¶
　　虞延　　　　　　　鄭𢎞¶
　　周章¶
後漢書卷六十四¶
　列傳第二十四¶
　　梁統(子竦/)　(曾孫商/)　(𤣥孫冀/)¶
後漢書卷六十五¶
<pb:KR2a0009_WYG_000-34a>¶
　列傳第二十五¶
　　張純(子奮/)　　　　　曹褒¶
　　鄭𤣥¶
後漢書卷六十六¶
　列傳第二十六¶
　　鄭興(子衆/)　　　　　范升¶
　　陳元　　　　　　　賈逵¶
　　張霸(子楷/)　(楷子陵/)　(陵弟𤣥/)¶
<pb:KR2a0009_WYG_000-34b>¶
後漢書卷六十七¶
　列傳第二十七¶
　　桓榮(子郁/)　(孫焉/)　(曾孫鸞/)　(𤣥孫典/)　(彬/)¶
　　丁鴻¶
後漢書卷六十八¶
　列傳第二十八¶
　　張宗　　　　　　　法雄¶
　　滕撫　　　　　　　馮緄¶
<pb:KR2a0009_WYG_000-35a>¶
　　度尚　　　　　　　楊琁¶
後漢書卷六十九¶
　列傳第二十九¶
　　劉平　　　　　　　趙孝¶
　　淳于恭　　　　　　江革¶
　　劉般(子愷/)　　　　　周磐¶
　　趙咨¶
後漢書卷七十上¶
<pb:KR2a0009_WYG_000-35b>¶
　列傳第三十上¶
　　班彪¶
後漢書卷七十下¶
　列傳第三十下¶
　　班彪(子固/)¶
後漢書卷七十一¶
　列傳第三十一¶
　　第五倫(曾孫種/)　　　鍾離意¶
<pb:KR2a0009_WYG_000-36a>¶
　　宋均(族子意/)　　　　寒朗¶
後漢書卷七十二¶
　列傳第三十二(光武十王/)¶
　　東海恭王(彊/)　　　　沛獻王(輔/)¶
　　楚王(英/)　　　　　　濟南安王(康/)¶
　　東平憲王(蒼/)　(子任城孝王尚/)¶
　　阜陵質王(延/)　　　　廣陵思王(荆/)¶
　　臨淮懐公(衡/)　　　　中山簡王(焉/)¶
<pb:KR2a0009_WYG_000-36b>¶
　　琅邪孝王(京/)¶
後漢書卷七十三¶
　列傳第三十三¶
　　朱暉(孫穆/)　　　　　樂恢¶
　　何敞¶
後漢書卷七十四¶
　列傳第三十四¶
　　鄧彪　　　　　　　張禹¶
<pb:KR2a0009_WYG_000-37a>¶
　　徐防　　　　　　　張敏¶
　　胡廣¶
後漢書卷七十五¶
　列傳第三十五¶
　　袁安(子敞/)　(𤣥孫閎/)　張酺¶
　　韓棱　　　　　　　周榮(孫景/)¶
後漢書卷七十六¶
　列傳第三十六¶
<pb:KR2a0009_WYG_000-37b>¶
　　郭躬(弟子鎭/)　　　　陳寵(子忠/)¶
後漢書卷七十七¶
　列傳第三十七¶
　　班超(子勇/)　　　　　梁慬¶
後漢書卷七十八¶
　列傳第三十八¶
　　楊終　　　　　　　李法¶
　　翟酺　　　　　　　應奉(子劭/)¶
<pb:KR2a0009_WYG_000-38a>¶
　　霍諝　　　　　　　爰延¶
　　徐璆¶
後漢書卷七十九¶
　列傳第三十九¶
　　王充　　　　　　　王符¶
　　仲長統¶
後漢書卷八十¶
　列傳第四十(明帝八王/)¶
<pb:KR2a0009_WYG_000-38b>¶
　　千乗哀王(建/)　　　　陳敬王(羡/)¶
　　彭城靖王(恭/)　　　　樂成靖王(黨/)¶
　　下邳惠王(衍/)　　　　梁節王(暢/)¶
　　淮陽頃王(昞/)　　　　濟隂悼王(長/)¶
後漢書卷八十一¶
　列傳第四十一¶
　　李恂　　　　　　　陳禪¶
　　龎參　　　　　　　陳龜¶
<pb:KR2a0009_WYG_000-39a>¶
　　橋𤣥¶
後漢書卷八十二¶
　列傳第四十二¶
　　崔駰(子瑗/)　(孫實/)¶
後漢書卷八十三¶
　列傳第四十三¶
　　周爕　　　　　　　黄憲¶
　　徐穉　　　　　　　姜肱¶
<pb:KR2a0009_WYG_000-39b>¶
　　申屠蟠¶
後漢書卷八十四¶
　列傳第四十四¶
　　楊震(子秉/)　(孫賜/)　(曾孫彪/)　(𤣥孫脩/)¶
後漢書卷八十五¶
　列傳第四十五(章帝八王/)¶
　　千乗貞王(伉/)　　　　平春悼王(全/)¶
　　清河孝王(慶/)　　　　濟北恵王(壽/)¶
<pb:KR2a0009_WYG_000-40a>¶
　　河間孝王(開/)　　　　城陽懐王(淑/)¶
　　廣宗殤王(萬嵗/)　　　平原懐王(勝/)　(和帝子/)¶
後漢書卷八十六¶
　列傳第四十六¶
　　張皓(子綱/)　　　　　王龔(子暢/)¶
　　种暠(子岱劭拂/拂子)　　　陳球¶
後漢書卷八十七¶
　列傳第四十七¶
<pb:KR2a0009_WYG_000-40b>¶
　　杜根　　　　　　　欒巴¶
　　劉陶　　　　　　　李雲¶
　　劉瑜　　　　　　　謝弼¶
後漢書卷八十八¶
　列傳第四十八¶
　　虞詡　　　　　　　傅爕¶
　　盖勲　　　　　　　臧洪¶
後漢書卷八十九¶
<pb:KR2a0009_WYG_000-41a>¶
　列傳第四十九¶
　　張衡¶
後漢書卷九十上¶
　列傳第五十上¶
　　馬融　　　　　　　蔡邕¶
後漢書卷九十下¶
　列傳第五十下¶
　　蔡邕¶
<pb:KR2a0009_WYG_000-41b>¶
後漢書卷九十一¶
　列傳第五十一¶
　　左雄　　　　　　　周舉(子勰/)¶
　　黄瓊(孫琬/)¶
後漢書卷九十二¶
　列傳第五十二¶
　　荀淑(子爽/)　(孫悦/)　　韓韶¶
　　鍾皓　　　　　　　陳寔(子紀/)¶
<pb:KR2a0009_WYG_000-42a>¶
後漢書卷九十三¶
　列傳第五十三¶
　　李固(子爕/)　　　　　杜喬¶
後漢書卷九十四¶
　列傳第五十四¶
　　吴祐　　　　　　　延篤¶
　　史弼　　　　　　　盧植¶
　　趙岐¶
<pb:KR2a0009_WYG_000-42b>¶
後漢書卷九十五¶
　列傳第五十五¶
　　皇甫規　　　　　　張奐¶
　　叚熲¶
後漢書卷九十六¶
　列傳第五十六¶
　　陳蕃　　　　　　　王允¶
後漢書卷九十七¶
<pb:KR2a0009_WYG_000-43a>¶
　列傳第五十七(黨錮/)¶
　　劉淑　　　　　　　李膺¶
　　杜密　　　　　　　劉祐¶
　　魏朗　　　　　　　夏馥¶
　　宗慈　　　　　　　巴肅¶
　　范滂　　　　　　　尹勲¶
　　蔡衍　　　　　　　羊陟¶
　　張儉　　　　　　　岑晊¶
<pb:KR2a0009_WYG_000-43b>¶
　　陳翔　　　　　　　孔昱¶
　　苑康　　　　　　　檀敷¶
　　劉儒　　　　　　　賈彪¶
　　何顒¶
後漢書卷九十八¶
　列傳第五十八¶
　　郭太　　　　　　　符融¶
　　許劭¶
<pb:KR2a0009_WYG_000-44a>¶
後漢書卷九十九¶
　列傳第五十九¶
　　竇武　　　　　　　何進¶
後漢書卷一百¶
　列傳第六十¶
　　鄭太　　　　　　　孔融¶
　　荀彧¶
後漢書卷一百一¶
<pb:KR2a0009_WYG_000-44b>¶
　列傳第六十一¶
　　皇甫嵩　　　　　　朱儁¶
後漢書卷一百二¶
　列傳第六十二¶
　　董卓¶
後漢書卷一百三¶
　列傳第六十三¶
　　劉虞　　　　　　　公孫瓉¶
<pb:KR2a0009_WYG_000-45a>¶
　　陶謙¶
後漢書卷一百四上¶
　列傳第六十四上¶
　　袁紹¶
後漢書卷一百四下¶
　列傳第六十四下¶
　　袁紹(子譚/)　　　　　劉表¶
後漢書卷一百五¶
<pb:KR2a0009_WYG_000-45b>¶
　列傳第六十五¶
　　劉焉　　　　　　　袁術¶
　　呂布¶
後漢書卷一百六¶
　列傳第六十六(循吏/)¶
　　衛颯　　　　　　　任延¶
　　王景　　　　　　　秦彭¶
　　王渙　　　　　　　許荆¶
<pb:KR2a0009_WYG_000-46a>¶
　　孟甞　　　　　　　第五訪¶
　　劉矩　　　　　　　劉寵¶
　　仇香　　　　　　　童恢¶
後漢書卷一百七¶
　列傳第六十七(酷吏/)¶
　　董宣　　　　　　　樊曄¶
　　李章　　　　　　　周紆¶
　　黄昌　　　　　　　陽球¶
<pb:KR2a0009_WYG_000-46b>¶
　　王吉¶
後漢書卷一百八¶
　列傳第六十八(宦者/)¶
　　鄭衆　　　　　　　蔡倫¶
　　孫程　　　　　　　曹騰¶
　　單超　　　　　　　侯覽¶
　　曹節　　　　　　　呂强¶
　　張讓¶
<pb:KR2a0009_WYG_000-47a>¶
後漢書卷一百九上¶
　列傳第六十九上(儒林/)¶
　　劉昆　　　　　　　洼丹¶
　　任安　　　　　　　楊政¶
　　張興　　　　　　　戴憑¶
　　孫期　　　　　　　歐陽歙¶
　　牟長　　　　　　　宋登¶
　　張馴　　　　　　　尹敏¶
<pb:KR2a0009_WYG_000-47b>¶
　　周防　　　　　　　孔僖¶
　　楊倫¶
後漢書卷一百九下¶
　列傳第六十九下(儒林/)¶
　　髙詡　　　　　　　包咸¶
　　魏應　　　　　　　伏恭¶
　　任末　　　　　　　景鸞¶
　　薛漢　　　　　　　杜撫¶
<pb:KR2a0009_WYG_000-48a>¶
　　召馴　　　　　　　楊仁¶
　　趙曅　　　　　　　衛宏¶
　　董鈞　　　　　　　丁恭¶
　　周澤　　　　　　　鍾興¶
　　甄宇　　　　　　　樓望¶
　　程曾　　　　　　　張𤣥¶
　　李育　　　　　　　何休¶
　　服䖍　　　　　　　潁容¶
<pb:KR2a0009_WYG_000-48b>¶
　　謝該　　　　　　　許慎¶
　　蔡𤣥¶
後漢書卷一百十上¶
　列傳第七十上(文苑/)¶
　　杜篤　　　　　　　王隆¶
　　夏恭　　　　　　　傅毅¶
　　黄香　　　　　　　劉毅¶
　　李尤　　　　　　　蘇順¶
<pb:KR2a0009_WYG_000-49a>¶
　　劉珍　　　　　　　葛龔¶
　　王逸　　　　　　　崔琦¶
　　邉韶¶
後漢書卷一百十下¶
　列傳第七十下(文苑/)¶
　　張升　　　　　　　趙壹¶
　　劉梁　　　　　　　邉讓¶
　　酈炎　　　　　　　侯瑾¶
<pb:KR2a0009_WYG_000-49b>¶
　　髙彪　　　　　　　張超¶
　　禰衡¶
後漢書卷一百十一¶
　列傳第七十一(獨行/)¶
　　譙𤣥　　　　　　　李業¶
　　劉茂　　　　　　　温序¶
　　彭脩　　　　　　　索盧放¶
　　周嘉　　　　　　　范式¶
<pb:KR2a0009_WYG_000-50a>¶
　　李善　　　　　　　王忳¶
　　張武　　　　　　　陸續¶
　　戴封　　　　　　　李充¶
　　繆彤　　　　　　　陳重¶
　　雷義　　　　　　　范冉(一名丹/)¶
　　戴就　　　　　　　趙苞¶
　　向栩　　　　　　　諒輔¶
　　劉翊　　　　　　　王烈¶
<pb:KR2a0009_WYG_000-50b>¶
後漢書卷一百十二上¶
　列傳第七十二上(方術/)¶
　　任文公　　　　　　郭憲¶
　　許楊　　　　　　　髙獲¶
　　王喬　　　　　　　謝夷吾¶
　　楊由　　　　　　　李南¶
　　李郃　　　　　　　叚翳¶
　　廖扶　　　　　　　折象¶
<pb:KR2a0009_WYG_000-51a>¶
　　樊英¶
後漢書卷一百十二下¶
　列傳第七十二下(方術/)¶
　　唐檀　　　　　　　公沙穆¶
　　許曼　　　　　　　趙彦¶
　　樊志張　　　　　　單颺¶
　　韓説　　　　　　　董扶¶
　　郭玉　　　　　　　華佗¶
<pb:KR2a0009_WYG_000-51b>¶
　　徐登　　　　　　　費長房¶
　　薊子訓　　　　　　劉根¶
　　左慈　　　　　　　計子勲¶
　　上成公　　　　　　解奴辜¶
　　甘始　　　　　　　王真¶
　　王和平¶
後漢書卷一百十三¶
　列傳第七十三(逸民/)¶
<pb:KR2a0009_WYG_000-52a>¶
　　野王二老　　　　　向長¶
　　逢萌　　　　　　　周黨¶
　　王覇　　　　　　　嚴光¶
　　井丹　　　　　　　梁鴻¶
　　髙鳳　　　　　　　臺佟¶
　　韓康　　　　　　　矯慎¶
　　戴良　　　　　　　法真¶
　　漢濱老父　　　　　陳留老父¶
<pb:KR2a0009_WYG_000-52b>¶
　　龎公¶
後漢書卷一百十四¶
　列傳第七十四(列女/)¶
　　鮑宣妻　　　　　　王覇妻¶
　　姜詩妻　　　　　　周郁妻¶
　　曹世叔妻　　　　　樂羊子妻¶
　　陳文矩妻　　　　　孝女曹娥¶
　　許升妻　　　　　　袁隗妻¶
<pb:KR2a0009_WYG_000-53a>¶
　　龎淯母　　　　　　劉長卿妻¶
　　皇甫䂓妻　　　　　隂瑜妻¶
　　盛道妻　　　　　　孝女叔先雄¶
　　董祀妻¶
後漢書卷一百十五¶
　列傳第七十五¶
　　東夷¶
後漢書卷一百十六¶
<pb:KR2a0009_WYG_000-53b>¶
　列傳第七十六¶
　　南蠻　　　　　　　西南夷¶
後漢書卷一百十七¶
　列傳第七十七¶
　　西羌¶
後漢書卷一百十八¶
　列傳第七十八¶
　　西域¶
<pb:KR2a0009_WYG_000-54a>¶
後漢書卷一百十九¶
　列傳第七十九¶
　　南匈奴(前書直言匈奴傳不言南北今稱南者眀/其為北生義也以南單于向化尤深故舉)¶
　　　(其順者以冠之東觀記稱匈奴南/單于列傳范曄因去其單于二字)¶
後漢書卷一百二十¶
　列傳第八十¶
　　烏桓　　　　　　　鮮卑¶
　　　光武起後漢乙酉嵗改建武元年傳及十二帝¶
<pb:KR2a0009_WYG_000-54b>¶
　　　至獻帝建安二十五年庚申凡一百九十五年¶
　　　　(臣/)等謹案後漢書一百二十卷後漢書本紀¶
　　　　十卷列傳八十卷宋范蔚宗撰唐章懐太子¶
　　　　賢註蔚宗事迹具宋書本傳賢事迹具唐書¶
　　　　本傳考隋志載范書九十七卷新舊唐書則¶
　　　　作九十二卷互有不同惟宋志作九十卷與¶
　　　　今本合然此書厯代相傳無所亡佚考舊唐¶
　　　　志又載章懐太子註後漢書一百卷今本九¶
#+PROPERTY: JUAN 提要
<pb:KR2a0009_WYG_000-55a>¶
　　　　十卷中分子卷者凡十是章懐作註之時始¶
　　　　併為九十卷以就成數唐志析其子卷數之¶
　　　　故云一百宋志合其子卷數之故仍九十其¶
　　　　實一也又隋唐志均别有蔚宗後漢書論贊¶
　　　　五卷宋志始不著録疑唐以前論贊與木書¶
　　　　别行亦宋人散入書内然史通論贊篇曰馬¶
　　　　遷自序傳後厯寫諸篇各叙其意既而班固¶
　　　　變為詩體號之曰述蔚宗改彼述名呼之以¶
<pb:KR2a0009_WYG_000-55b>¶
　　　　贊固之總述合在一篇使其條貫有序蔚宗¶
　　　　後書乃各附本事書於卷末篇目相離斷絶¶
　　　　失序夫每卷立論其煩已多而嗣論以贊為¶
　　　　黷彌甚亦猶文士製碑序終而續以銘曰釋¶
　　　　氏演法義盡而宣以偈言云云則唐代范書¶
　　　　論贊已綴卷末矣史志别出一目所未詳也¶
　　　　范撰是書以志屬謝瞻蔚宗敗後瞻悉蠟以¶
　　　　覆車遂無傳本今本八志凡三十卷别題梁¶
<pb:KR2a0009_WYG_000-56a>¶
　　　　剡令劉昭註據陳振孫書録解題乃宋乾興¶
　　　　初判國子監孫奭建議校勘以昭所註司馬¶
　　　　彪續漢書志與范書合為一編按隋志載司¶
　　　　馬彪續漢書八十三卷唐書亦同宋志惟載¶
　　　　劉昭補註後漢志三十卷而彪書不著録是¶
　　　　至宋僅存其志故移以補後漢書之闕其不¶
　　　　曰續漢志而曰後漢志是已併入范書之稱¶
　　　　矣或謂酈道元水經注嘗引司馬彪州郡志¶
<pb:KR2a0009_WYG_000-56b>¶
　　　　疑其先已别行又謂杜佑通典述科舉之制¶
　　　　以後漢書續漢志連類而舉疑唐以前已併¶
　　　　八志入范書似未確也自八志合併之後諸¶
　　　　書徴引但題後漢書某志儒者或不知為司¶
　　　　馬彪書故何焯義門讀書記曰八志司馬紹¶
　　　　統之作(案紹統彪/之字也)本漢末諸儒所傳而述于¶
　　　　晉初劉昭注補别有總叙縁諸本或失載劉¶
　　　　叙故孫北海藤隂劄記亦誤出蔚宗志律厯¶
<pb:KR2a0009_WYG_000-57a>¶
　　　　之文云云考洪邁容齋隨筆已誤以八志為¶
　　　　范書則其悞不自孫承澤始今于此三十卷¶
　　　　並題司馬彪名庶以袪流俗之訛焉乾隆四¶
　　　　十一年九月恭校上¶
　　　　　　　總纂官(臣/)紀昀(臣/)陸錫純(臣/)孫士毅¶
　　　　　　　總　校　官　(臣/)陸　費　墀¶
